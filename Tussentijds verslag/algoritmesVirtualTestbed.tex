\noindent {\em Auteurs: Jef Versyck}\\
\\
Het relatief assenstelsel hangt vast aan het centrum van de drone, zodat de linkercamera zich op de negatieve X-as bevindt en de rechtercamera op de positieve. De positieve Y-as staat loodrecht op de drone naar boven en de negatieve Z-as ligt in de diepte van het computerscherm. Het assenstelsel ondergaat identiek dezelfde bewegingen als de drone.
\\
\\
De drone kan drie bewegingen uitvoeren: roll, pitch en yaw. Het voert eerst zijn yaw uit, dan zijn roll en ten slotte zijn pitch. De yaw roteert rond de Y-as, de roll rond de Z'-as (Z-as van het relatieve assenstelsel na yaw beweging) en de pitch rond de X''-as (X-as van het relatieve assenstelsel na alle vorige bewegingen). Merk op dat er een verschil bestaat tussen de roll en pitch die de drone op een gegeven ogenblik heeft en de yaw, roll en pitch die de drone moet uitvoeren om in zijn huidige positie te geraken. 
\\
\\
Door de volgorde van de drie rotaties onstaat er een specifieke transformatiematrix die, vermenigvuldigd met de coördinaten van een punt (bv. het startpunt van de linkercamera), de coördinaten van het punt na de drie rotaties bepaalt. De verandering van de yaw/roll/pitch is ook afhankelijk van deze transformatiematrix. De verandering van de pitch is immers afhankelijk van de roll: hoe groter de roll, hoe trager de pitch verandert. 
\\
De bekomen rotatiematrix:
\begin{equation*} 
R = 
\begin{bmatrix}
	\cos(Y)*\cos(R) & -\cos(Y)*\sin(R)*\cos(P) + \sin(Y)*\sin(P) & \cos(Y)*\sin(R)*\sin(P)+\sin(Y)*\cos(P) \\
	\sin(R) & \cos(R)*\cos(P) & -\cos(R)*\sin(P) \\ 
	-\sin(Y)*\cos(R)& \sin(Y)*\sin(R)*\cos(P)+\cos(Y)*\sin(P)& 
	-\sin(Y)*\sin(R)*\sin(P)+\cos(Y)*\cos(P)
\end{bmatrix}
\end{equation*}
\\
De berekening van de veranderingen van yaw, roll en pitch steunt op het volgend principe: 
\begin{equation*}
R\textsuperscript{-1} * R * x = x
\end{equation*} 
met R de transformatiematrix, R\textsuperscript{-1} de inverse van de transformatiematrix en x de algemene beweging. R * x is een relatieve beweging, zoals de verandering van de pitch. Deze relatieve beweging vermenigvuldigd met de inverse geeft de algemene beweging die de drone uitvoert voor die bepaalde verandering.
\\
\\
Elke drone heeft minstens twee krachten die erop uitgeoefend worden: de zwaartekracht en de thrust. De zwaartekracht is gelijk aan de massa maal de gravitatieconstante van de drone en zal altijd volgens de globale Y-as staan: \\
\begin{equation*} 
\vec{G} =
\begin{Bmatrix}
0 \\
m * g \\
0 
\end{Bmatrix}.
\end{equation*} 
\\
De thrust daarentegen is afhankelijk van de huidige pitch en roll van de drone. Daarom zal deze vermenigvuldigd moeten worden met de transformatiematrix, om de huidige thrust te bekomen. Het resultaat van deze vermenigvuldiging is: 
\begin{equation*} 
\vec{T} = 
\begin{Bmatrix}
thrust*(\sin(P)*\sin(Y) - \cos(P)*\cos(Y)*\sin(R)\\ 
thrust*\cos(P)*\cos(R) \\
thrust*(\cos(Y)*\sin(P) + \cos(P)*\sin(R)*\sin(Y))
\end{Bmatrix}
\end{equation*}
\\
De windkracht is een kracht die een voorafbepaalde grootte en richting heeft. Deze kracht is optioneel in de implementatie. \\
\begin{equation*}
\vec{W} = 
\begin{Bmatrix}
W_x \\
W_y \\
W_z 
\end{Bmatrix}
\end{equation*}
\\
De wrijvingskracht is een kracht die evenredig is met de snelheid en een constante drag, d. Deze kracht werkt in tegen de snelheid, dus de constante is negatief. \\
\begin{equation*}
\vec{F_d} = 
\begin{Bmatrix}
v_x * d \\
v_y * d \\
v_z * d
\end{Bmatrix}
\end{equation*} \\
Alle vectorkrachten die inwerken op een bepaalde drone worden vervolgens bij elkaar opgeteld. Deze vector, gedeeld door de massa van de drone, zal gelijk zijn aan de versnelling van de drone, volgens de formule: \\
\begin{equation*}
	\sum_{1}^{n} \vec{F_i} = m * \vec{a} 
\end{equation*}
\\
Ten slotte kunnen via de snelheids- en positievergelijkingen de huidige snelheid en positie berekend worden. \\
\begin{equation*}
v = a*t + v_0
\end{equation*} 
\begin{equation*}
x = a*t^{2}/2 + v_0*t + x_0
\end{equation*}

